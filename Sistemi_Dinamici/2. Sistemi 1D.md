Partiamo dallo studio dei sistemi uni-dimensionali. Questi sono nella forma
$$
\frac{d x(t)}{d t} = f(x(t))
$$
In questo corso non si faranno assunzioni su derivabilità, Lipschitz, esistenza e unicità (per fortuna). Visto che siamo in 1 dimensione, possiamo anche esprimere $\frac{d x(t)}{d t}$ come $\dot{x}$.

Partiamo da un esempio:
>[!ex] Esempio 1
> $$
> \dot{x} = \sin(x)
>$$
>Questa è una eq. differenziale a variabili separabili, e quindi otteniamo il risultato:
> $$
> dt = \frac{dx}{\sin(x)} 
>$$
> e quindi integrando entrambi i lati otteniamo 
> $$
> t = \int \frac{dx}{\sin(x)} = -\ln \lvert \frac{1}{\sin(x)} + \cot(x) \rvert + c
>$$
> Da cui però non posso ottenere molte informazioni utili dato la alta complessità. Per questo si usa lo spazio delle fasi. Lo spazio delle fasi è un grafico $\dot{x}$ vs x, in cui possiamo vedere in che modo evolve l'equilibrio del sistema. 
> ![[Pasted image 20260224185827.png]] 
> Come visto in figura, quando la derivata è positiva (ovvero la funzione disegnata sull'asse y) abbiamo che sulla retta x (spazio configurazionale) x cresce. Questo è in regola con quanto detto ad analisi I, in cui quando la derivata è positiva, x cresce, e quando la derivata è negativa x decresce. 
>Possiamo inoltre fare un altro grafico di x vs t
>![[Pasted image 20260224190354.png]]
>il che ci dice, dato le condizioni iniziali, in che direzione evolverà il sistema. Possiamo vedere come tutto tende alle soluzioni costanti asintoticamente e come due soluzioni non si intersecheranno mai. 


Queste idee sviluppate si possono generalizzare a qualsiasi sistema dinamico. 
Come possiamo vedere, questo spazio delle fasi è campo vettoriale, in cui quando la derivata $\dot{x} \geq 0$ abbiamo vettori sulla x che crescono, e quando $\dot{x} \leq 0$ abbiamo vettori sulla x che decrescono. Se $\dot{x} = 0$  avremo un punto fisso/critico/di equilibrio.
Inoltre possiamo pensare questo campo vettoriale come un "flusso", e il flusso ci dice molto come:

>[!def] Ritratto di fase (phase portrait) 
>Dato una generica funzione f(x) possiamo disegnare il ritratto di fase (phase portrait) come in figura 
>![[Pasted image 20260224190621.png]]
> Possiamo immaginare che ci fluisce un fluido lungo l'asse reale delle x con velocità $\dot{x}$=f(x). Questo fluido si chiama fluido della fase e come detto prima la direzione viene data dal segno della derivata. I punti fissi si indicano con $x^*$ e sono tali che $\dot{x}$=f($x^*$)=0 e ci dicono i punti d'equilibrio del sistema. 
> 

# Dinamica delle Popolazioni
## Modello di Mathaus
Definito N il numero di individui, assumiamo che sia abbastanza grande per essere continuo. Il modello prevede che 
$$
	\frac{d N}{d t} = rN
$$
dove r $\in\mathbb{R}$, e r = $\alpha - \beta$ dove $\alpha$ rappresentano il numero medio che nascono della popolazione e $\beta$ la quantità di popolazione che muore in media. Sappiamo che la soluzione è un esponenziale, 
$$
N(t) = N_{0}e^{rt}
$$
dove $N_{0}$ è la popolazione iniziale a t=0. Tuttavia sappiamo che questo modello non è molto accurato. 

## Modello di Verhulst
Quindi passiamo ad un modello più reale. Questo modello è descritto dal sistema 
$$
\frac{d N}{d t} = rN\left( 1-\frac{N}{k} \right) 
$$
il che non è una equazione differenziale lineare e non ha soluzione analitica. Se però usiamo lo spazio delle fasi otteniamo un grafico del tipo
![[Pasted image 20260224191511.png]]
Come possiamo vedere $N^* = 0$ e $N^* = k$ sono punti fissi, dove 0 è instabile e k è stabile. Come possiamo vedere, dato una certa condizione iniziale $x_0$ avremmo che il sistema tende a K, il che si chiama la capacità portante. Un altro grafico utile è quello di N vs t
![[Pasted image 20260224191729.png]]
il che ci permette di vedere come evolverà il sistema dato una certa condizione iniziale. 

# Analisi Lineare
Fino ad ora abbiamo solo visto strumenti grafici per prevedere come evolverà il sistema. Possiamo tuttavia usare un metodo più raffinato, usando una sorte di sviluppo di Taylor attorno il punto fisso. Questo metodo si chiama la linearizzazione di un punto fisso. 
>[!thm] Linearizzazione di un punto fisso
> Dato un punto fisso $x^*$, sia $\eta(t) = x(t)-x^8$ una perturbazione che discosta di poco da $x^*$. Per vedere come la popolazione si comporta deriviamo $\eta$ e otteniamo 
> $$
> \frac{d \eta}{d t} = \frac{d}{d t} (x-x^*) = \dot{x} = f(x) = f(x^* + \eta)
>$$
>Il secondo passaggio segue dal fatto che la derivata del punto fisso $x^*$=0 e per il terzo si è usato la definizione di $\dot{x}$. Adesso espandendo la funzione con Taylor otteniamo 
>$$
> f(x^* + \eta) = f(x^*) + \eta f' (x^*) + O(\eta^2)
>$$
>Adesso faremmo un'approssimazione, ovvero diciamo che $O(\eta^2)$ si può trascurare, e usando il fatto che f($x^*$) = 0, avremmo che 
> $$
> \dot{n} = \frac{d \eta}{d t} = \eta f' (x^*)
>$$
> il che è una equazione lineare in $\eta$ e si chiama la linearizzazione attorno a $x^*$. 
> Una proprietà interessante è che se prendiamo la magnitudine di f'($x^*$), il reciproco ci da il tempo caratteristico, ovvero dopo quanto tempo il sistema è evoluto tanto dal punto iniziale. 

Abbiamo due risultati fondamentali che verranno usato speso:
1. $\dot{x}$=f(x) non ha soluzioni periodiche, il flusso è monotono tra punti fissi
2. Sia f(x) = -$\frac{d V}{d x}$ con V(t) il potenziale. Il segno negativo segue la convenzione che il potenziale è negativo. 

>[!thm] Il Potenziale è negativo
>Si definisce il potenziale con il segno negativo perché risulta essere negativo. Questo si dimostra partendo da 
>$$
> \frac{d V}{d t}  = \frac{d V}{d x} \frac{d x}{d t} 
>$$
>ma sappiamo che in un sistema del primo ordine
>$$
> \frac{d x}{d t} = -\frac{d V}{d t}
>$$
>e quindi avremo che 
>$$
> -\frac{d V}{d t} = -(\frac{d V}{d t})^2 \leq 0
>$$

Quindi il potenziale V(t) decresce lungo le traiettorie, e le particelle tendono a spostarsi verso il potenziale minore. 

26/02/2026
# Biforcazioni
Adesso ci vogliamo chiedere come dipende il nostro sistema in base a certi parametri $\mu$, quindi non avremmo solo f(x), ma anche f(x, $\mu$). Prima di capire cosa cambia, andiamo a vedere cosa non cambia. Supponiamo di avere un valore $\mu^*$ tale che f($x^*$, $\mu^*$) = 0 e f'($x^*$, $\mu^*$) $\neq$ 0 (punto critico iperbolico). Possiamo usare il teorema della funzione implicita per vedere che il punto di equilibrio è stabile, ovvero che non può essere rimosso con una piccola variazione del parametro di controllo. 

>[!rmk]  Un punto critico iperbolico ($f'_{\mu}(x^*) \neq 0$) non smette di esistere per piccole variazioni del parametro $\mu$. 

Questo risultato deriva dal teorema della funzione implicita. 
>[!thm] Teorema della funzione implicita
>Dato una certa funzione g(x,y) = 0, quando posso risolvere questa funzione per descrivere una variabile rispetto all'altra, ovvero avere una funzione $x= x(y)$, o $y=y(x)$. Per valere questo devo avere una certa condizione, ovvero che 
>$$
> \frac{ \partial y }{ \partial x } \neq 0
>$$
> In questo caso ho che la funzione non si "ribalta"  e quindi esiste un intorno dove posso descrivere il comportamento di g(x,y) come x=x(y). 
> Questo nel linguaggio dei sistemi dinamici ci dice che dato un punto $f(x^*, \mu^*) = 0$ posso "shiftare" il punto $\mu*$ in un determinato intorno e avrò che la stabilità del punto non cambia in maniera qualitativa. 

Adesso vedremo qualche esempio
## Biforcazione tangente
Si chiama tangente perché il comportamento interessante avviene quando la parabola è tangente all'asse della x. 

>[!ex]  Esempio canonico di biforcazioni tangente
>L'esempio canonico di biforcazioni tangente è dato da 
>$$
>\dot{x} = r + x^2
>$$
>Vediamo che per r < 0 abbiamo due punti critici, uno stabile ed uno instabile, per r = 0, avremmo solo un punto critico, ne stabile ne instabile,  e per r > 0 non abbiamo punti critici. 
>![[Pasted image 20260224194747.png]]
>Come possiamo vedere, i due punti di equilibrio si "avvicinano" verso il centro e quando si incontrano abbiamo un punto che non è ne stabile ne instabile. Questo è un cambio "qualitativo" della dinamica. 
>In questo caso si dice che r=0, visto che i campi vettoriali sono diversi per r > 0 e r < 0. Questo lo possiamo rappresentare facendo un grafico x vs r (chiamato anche diagramma di biforcazione) come in figura
>![[Pasted image 20260226160915.png]]
>Risulta poco chiaro distinguere in che modo il sistema evolve, quindi lo possiamo disegnare nella forma analoga 
>![[Pasted image 20260224194838.png]]

>[!ex] Esempio di punto di non biforcazione
> Non tutti i sistemi hanno punti di biforcazione, come per esempio 
>$$
> \dot{x}=r-x^2
>$$
>non ha punti di biforcazione per $r<0$, però quando $r=0$ che diventano due quando r>0. 
>![[Pasted image 20260225140722.png]]

Tuttavia questo tipo di biforcazione non vale solo per le parabole, ma per qualsiasi tipo di funzione. 
Prendiamo un sistema più generale descritto dall'equazione 
$$
\dot{x}=f(x,r)
$$
e supponiamo che ci sia una biforcazione tangente per $x=x^*$ e $r=r_{c}$, dove $r_{c}$ indica che è un dove cambia qualcosa. Espandendo la funzione in serie di taylor. Questo è come fare uno zoom della funzione vicino a quel punto, e quindi otteniamo 
$$
\begin{gather}
\dot{x} = f(x,r) =  \underbrace{ f(x^*, r_{c}) }_{ =0 }+(x-x^*) \left.\frac{\partial f}{\partial x} \right |_{(x^*,r_{c}) } +  \\
(r-r_{c})\left.\frac{\partial f}{\partial r} \right |_{(x^*,r_{c})} + \frac{1}{2} (x-x^*)^2 \left.\frac{\partial^{2} f}{\partial x^{2}} \right |_{(x^*,r_{c})}+\dots
\end{gather}
$$
Per essere un punto di biforcazione dobbiamo avere che 
$$
\left.\frac{\partial f}{\partial x} \right |_{(x^*, r_{c})} = 0
$$
e chiamato 
$$
\alpha = \left.\frac{\partial f}{\partial r} \right |_{(x^*,r_{c})} \; \; \; \; \; \; \beta=\left.\frac{1}{2}\frac{\partial^{2} f}{\partial x^{2}} \right |_{(x^*,r_{c})}
$$
possiamo riscrivere l'equazione in forma canonica. 
$$ 
\dot{x} = \alpha(r-r_{c}) + b(x-x^*)^{2} + \dots
$$

>[!def] Forma canonica biforcazione tangente
>La forma canonica della biforcazione tangente ha la forma
>$$
>\dot{x}=a(r-r_{c}) + b(x-x^*)^{2}+\dots
>$$

Vogliamo arrivare al dire che possiamo descrivere ogni equazione differenziale come una forma canonica e quindi possiamo espandere la funzione in serie di taylor e quindi uccidendo certi termini dell'espansione di taylor semplificando l'analisi. 

>[!ex] Esempio
>Consideriamo l'esempio 
>$$
> \dot{x} = \mu +x -\log(1+x)
>$$
> Per trovare il punto di equilibrio dobbiamo vedere quando $\dot{x}=0$ e quindi quando 
>$$
> \dot{x} = \mu + x -\log(1+x) = \rightarrow \mu + x = \log(1+x)
>$$
> Questo lo possiamo vedere come due funzioni
>$$
> \begin{gather} \\
> g(x)=\log(1+x) \\
> h(x) = \mu+x
>\end{gather}
>$$
> e quindi in questo caso possiamo scrivere 
>$$
> h(x) = g(x)
>$$
> Abbiamo tre casi diversi in base al parametro $\mu$. Quando $\mu > 0$ non abbiamo punti di equilibrio come visto in figura 
> ![[Pasted image 20260225144049.png]]
> Se $\mu < 0$ invece abbiamo due punti di equilibrio come visto in figura 
> ![[Pasted image 20260225144128.png]]
> mentre quando $\mu = 0$ abbiamo un punto di biforcazione. Sappiamo che per definizione abbiamo un punto di biforcazione quando sono verificate due condizioni:
> 1. Le funzioni si toccano $\mu + x = log(1+x)$
> 2. Hanno la stessa pendenza $\frac{d }{d x}(\mu+x) = \frac{d }{d x} \log(1+x)$
> 
> Dalla seconda condizione avremo che 
>$$
> 1 = \frac{1}{1+x} \rightarrow 1 +x = 1 \rightarrow x^* =0
>$$
 > Allora all'equilibrio avremmo che 
 >$$
> \mu^* + x^* = \log(1+x^*) \rightarrow \mu^* = 0
>$$
>Allora la biforcazione avviene al punto (0,0). Inoltre, vicino a questo punto possiamo espandere il ligoratmi in serie di taylor sapendo che $\log(1+x) \approx x-\frac{1}{2}x^{2} + O(x^{3})$
>$$
> \frac{d x}{d t} = \mu +x - \left( x - \frac{1}{2}x^{2} + O(x^{3}) \right) = \mu + \frac{1}{2}x^{2} + O(x^{3})
>$$
>il che è la forma normale della biforcazione, a meno di un riscalamento. 

## Biforcazione transcritica
In questo tipo di biforcazione, abbiamo che i punti di biforcazione esistono per ogni valore del parametro, ma che la stabilità cambia in base a come varia il parametro. 
>[!def] Forma normale di biforcazione transcritica
> La forma normale di biforcazione transcritica ha una forma 
>$$
> \dot{x} = rx - x^{2} = x(r-x)
>$$

(Questi vanno pensati come "descrizioni della espansione della funzione in serie di taylor". 

Quindi abbiamo che prendendo la forma canonica della biforcazione tangente
$$
f(x^*, r_c) = \alpha(r-r_{c}) + \beta(x-x^*)^{2} + \dots
$$
il termine $\alpha(r-r_{c}) = 0$. 

 Da notare come $\forall r \in R$, $x^* = 0$, il che è un punto fisso, come visto in figura 
 ![[Pasted image 20260225145948.png]]

 Per $r<0$ risulta essere un punto stabile, mentre risulta essere instabile per $r> 0$. C'è un altro punto critico per $x^* = r$, il che risulta essere instabile per $r<0$. All'aumentare di r, i due punti critici si fondano per $r_{c} =0$. Quando $r>0$, il punto critico $x^* = 0$ è diventato instabile mentre il punto critico $x^* = r$ è diventato stabile. 
Come risultato quindi vediamo che i due punti critici si scambiano di stabilità al variare di r. 

>[!rmk] I punti fissi in una biforcazione transcritica non si creano ne distruggono, solo cambia la loro stabilità. 

Il diagramma di biforcazione delle biforcazioni transcritiche hanno la forma
![[Pasted image 20260225150433.png]]
dove ogni retta rappresenta un punto di equilibrio diversa, quindi la retta $x=0$ e la retta $y=x$ sono due punti di equilibri diversi che cambiano la loro stabilità. 


>[!ex] Esempio di biforcazione transcritica con due parametri
>Prendiamo il sistema dinamico descritta dall'equazione 
>$$
> \dot{x} = x(1-x^{2}) -a (1-e^{ -bx })
>$$
>Abbiamo che x=0 è un punto di equilibrio e ci chiediamo sotto quali condizioni abbiamo una biforcazione transcritica, vedendo che ora abbiamo due parametri: a e b. Localmente, vicino a $x=0$ abbiamo che espandendo in serie per $1-e^{ -bx }$
>$$
> \dot{x} \approx x- a\left( bx - \frac{1}{2} b^{2}x^{2} + O(x^{3}) \right) 
>$$
>E trascurando termini di ordine superiore, avrò un sistema descritta dall'equazione 
>$$
> \dot{x} = (1-ab)x + \frac{1}{2}ab^{2}x^{2}
>$$
>il che è in forma canonica di biforcazione transcritica. 
>Abbiamo un punto di equilibrio in 
>$$
>x^* = 0  \; \; \; \; 
\text{e} \; \; \; \; 
>x^* \approx \frac{2(ab-1)}{ab^{2}}
>$$
> Tuttavia questo è valido solo per $x^* \approx 0$, e allora questo vuoldire che $(ab-1)=0 \rightarrow ab=1$, e quindi vale solo quando $ab=1$ e quindi i parametri devono essere vicini alla curva di biforcazione.

## Biforcazione a Forchetta
Andiamo a vedere il caso supercritico 
>[!def] Forma normale della biforcazione a forchetta
>La forma normale della biforcazione a forchetta nel caso "supercritico"
>$$
> \dot{x}= rx-x^{3}
>$$
>La forma normale della biforcazione a forchetta nel caso "Subcritico"
>$$
> \dot{x}= rx+x^{3}
>$$

Questo sistema ha una simmetria discreta e cambia di segno quando $x=-x$. 
Posso riscrivere questa equazione in forma 
$$
\dot{x} = rx-x^{3} = x(r-x^{3})
$$
e noto che ho due punti critici in $x^*=0$ e $x^{2} = r$. Se $x^{2}=r$ abbiamo che $x=\pm \sqrt{ r }$ allora succede solo quando $r>0$. 

Questo tipo di biforcazione varia in questo modo:
![[Pasted image 20260226152800.png]]
Quando $r<0$ abbiamo un punto critico stabile e persiste nella sua stabilità quando $r=0$ ma poi una volta che $r>0$ si divide in tre punti di equilibrio, di cui 2 stabili e uno instabile. 

Il diagramma di biforcazione ha la forma 
![[Pasted image 20260226153013.png]]

### Potenziale
Possiamo anche trattare questi punti di biforcazioni usando il potenziale. Il potenziale è definito come 
$$
f(x) = -\frac{d V}{d x} 
$$
quindi per il nostro caso avremmo che 
$$
\dot{x} = rx-x^{3} = f(x,r) = -\frac{d V(x,\xi)}{d x} 
$$
dove V(x,r) si è trovato integrando la funzione $f(x,r)$ rispetto ad x
$$
V(x,r) = -\frac{1}{2}r x^{2} + \frac{1}{4}x^4
$$
Così vediamo che il potenziale V varia in base ad R come 
![[Pasted image 20260226153648.png]]
e come visto, ogni ramo è simmetrico e quindi abbiamo che anche la funzione originale $f(x,r)$ sarà simmetrica. 


>[!ex] 
>Prendiamo l'equazione differenziale 
>$$
> \dot{x} = rx + x^{3} - x^{5} = x(r+x^{2}-x^4)
>$$
>e dovrebbe venire 
>![[Pasted image 20260226153906.png]]

e c'è un valore $r_{s}$ per cui nascono punti fissi. 


Lezione 26/02/2026 finisce qua
## Biforcazioni Imperfette
Adesso vogliamo vedere cosa accade quando la simmetria del sistema viene rotta. Queste si chiamano biforcazioni imperfette
>[!def] Forma canonica delle Biforcazioni Imperfette
>Le biforcazione imperfette hanno forma canonica 
>$$
> \dot{x} = h + rx - x^{3}
>$$
>Notiamo come quando $h=0$ abbiamo la forma canonica per biforcazioni a forchetta supercritiche $\rightarrow$ simmetria perfetta tra x e -x. Quando $h\neq 0$ la simmetria viene rotta. 
>h si chiama il parametro di imperfezione. 

Questi sistemi sono più difficili da analizzare perché abbiamo due parametri: $h$ e $r$. Per semplicità fissiamo $r$. Per trovare i punti fissi abbiamo due strade: o troviamo esplicitamente i punti o usiamo i grafici. 

Sapendo che per un punto fisso $\dot{x} = 0$, vogliamo trovare quando le equazioni 
$$
\begin{gather}
y_{1} = rx-x^{3} \; \; \; \text{cubica}\\
y_{2} = -h \; \; \;   \text{retta orizzontale}
\end{gather}
$$
si intersecano. Quindi facciamo i grafici e vediamo dove si intersecano. 
![[Pasted image 20260226161744.png]]
Tuttavia, la forma di $y_{1}$ dipende da r. Quando $r\leq 0$ è monotona decrescente e quindi interseca $y_{2}$ solo una volta. Quando però $r>0$ possiamo avere fino a tre punti di intersezione. 
Se abbiamo che la retta è tangente o al massimo o al minimo, abbiamo una biforcazione tangente. Visto che h è tangente alla curva e sapendo che $y_{1}$ è una cubica, possiamo derivare la funzione, imporre la derivata uguale a zero, e trovare il punto in cui questo accade. Facendo questo abbiamo che 
$$
\frac{d}{d x} (rx-x^{3}) = r-3x^{2} = 0 \rightarrow x_{max} = \sqrt{ \frac{r}{3} }
$$
e allora il valore della equazione $y_{1}$ nel massimo locale è 
$$
rx_{max}-x_{max}^{3} = \frac{2r}{3} \sqrt{ \frac{r}{3} } 
$$
Visto che la funzione è simmetrica, abbiamo che i punti di biforcazione tangente escono quando $h=\pm h_{c}(r)$, dove 
$$
h_{c}(r) = \frac{2r}{3} \sqrt{ \frac{r}{3 }}
$$
Quindi risulta che la nostra forma canonica di biforcazione imperfetta ha tre punti fissi per $|h|<h_{c}(r)$ e uno per $|h|>h_{c}(r)$. Se facciamo un grafico $h$ vs $r$, ![[Pasted image 20260226163424.png]]
vediamo che le due curve di biforcazione si incontrano nella coordinata $(r,h) = (0,0)$, e questo punto si chiama punto di cuspide. I punti di biforcazione tangente accadono ovunque su queste curve, a parte nei punti di cuspide. Questi tipi di diagrammi si chiamano diagrammi di stabilità. 

Se invece, vogliamo vedere i punti di biforcazioni con i diagrammi di biforcazione, i diagrammi hanno questa forma:
![[Pasted image 20260226163738.png]]
Quando $h=0$ abbiamo una biforcazione a forchetta, mentre quando $h\neq_{0}$ si disconnette in due pezzi. Come possiamo vedere, dobbiamo variare r di tanto per avere un salto grande. 

Se no possiamo fare un grafico di $x$ vs $h$ tenendo r fissato
![[Pasted image 20260226163954.png]]
E quando $r\leq 0$ abbiamo un punto fisso $\forall h$, ma quando $r> 0$ abbiamo tre punti fissi quando $|h| < h_{c}(r)$ 

C'è un ultimo modo per vedere i risultati, ma in tre dimensioni. Questo si chiama una superficie di cuspide catastrofica. Consiste nel fare il grafico dei punti fissi $x^*$ sopra il piano $(r,h)$. 
![[Pasted image 20260226164246.png]]
Come si può vedere la superficie presenta delle piegature su se stesso, e la proiezione della superficie sul piano $(r,h)$ ci da il grafico di prima. Si chiama catastrofica perché quando cambiano i parametri lo stato del sistema potrebbe subire una discontinuità gigante come in figura 
![[Pasted image 20260226164422.png]]
