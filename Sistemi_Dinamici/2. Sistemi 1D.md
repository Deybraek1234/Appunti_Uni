Partiamo dallo studio dei sistemi uni-dimensionali. Questi sono nella forma
$$
\frac{d x(t)}{d t} = f(x(t))
$$
In questo corso non si faranno assunzioni su derivabilità, Lipschitz, esistenza e unicità (per fortuna). Visto che siamo in 1 dimensione, possiamo anche esprimere $\frac{d x(t)}{d t}$ come $\dot{x}$.

Partiamo da un esempio:
>[!ex] Esempio 1
> $$
> \dot{x} = \sin(x)
>$$
>Questa è una eq. differenziale a variabili separabili, e quindi otteniamo il risultato:
> $$
> dt = \frac{dx}{\sin(x)} 
>$$
> e quindi integrando entrambi i lati otteniamo 
> $$
> t = \int \frac{dx}{\sin(x)} = -\ln \lvert \frac{1}{\sin(x)} + \cot(x) \rvert + c
>$$
> Da cui però non posso ottenere molte informazioni utili dato la alta complessità. Per questo si usa lo spazio delle fasi. Lo spazio delle fasi è un grafico $\dot{x}$ vs x, in cui possiamo vedere in che modo evolve l'equilibrio del sistema. 
> ![[Pasted image 20260224185827.png]] 
> Come visto in figura, quando la derivata è positiva (ovvero la funzione disegnata sull'asse y) abbiamo che sulla retta x (spazio configurazionale) x cresce. Questo è in regola con quanto detto ad analisi I, in cui quando la derivata è positiva, x cresce, e quando la derivata è negativa x decresce. 
>Possiamo inoltre fare un altro grafico di x vs t
>![[Pasted image 20260224190354.png]]
>il che ci dice, dato le condizioni iniziali, in che direzione evolverà il sistema. Possiamo vedere come tutto tende alle soluzioni costanti asintoticamente e come due soluzioni non si intersecheranno mai. 


Queste idee sviluppate si possono generalizzare a qualsiasi sistema dinamico. 
Come possiamo vedere, questo spazio delle fasi è campo vettoriale, in cui quando la derivata $\dot{x} \geq 0$ abbiamo vettori sulla x che crescono, e quando $\dot{x} \leq 0$ abbiamo vettori sulla x che decrescono. Se $\dot{x} = 0$  avremo un punto fisso/critico/di equilibrio.
Inoltre possiamo pensare questo campo vettoriale come un "flusso", e il flusso ci dice molto come:

>[!def] Ritratto di fase (phase portrait) 
>Dato una generica funzione f(x) possiamo disegnare il ritratto di fase (phase portrait) come in figura 
>![[Pasted image 20260224190621.png]]
> Possiamo immaginare che ci fluisce un fluido lungo l'asse reale delle x con velocità $\dot{x}$=f(x). Questo fluido si chiama fluido della fase e come detto prima la direzione viene data dal segno della derivata. I punti fissi si indicano con $x^*$ e sono tali che $\dot{x}$=f($x^*$)=0 e ci dicono i punti d'equilibrio del sistema. 
> 

# Dinamica delle Popolazioni
## Modello di Mathaus
Definito N il numero di individui, assumiamo che sia abbastanza grande per essere continuo. Il modello prevede che 
$$
	\frac{d N}{d t} = rN
$$
dove r $\in\mathbb{R}$, e r = $\alpha - \beta$ dove $\alpha$ rappresentano il numero medio che nascono della popolazione e $\beta$ la quantità di popolazione che muore in media. Sappiamo che la soluzione è un esponenziale, 
$$
N(t) = N_{0}e^{rt}
$$
dove $N_{0}$ è la popolazione iniziale a t=0. Tuttavia sappiamo che questo modello non è molto accurato. 

## Modello di Verhulst
Quindi passiamo ad un modello più reale. Questo modello è descritto dal sistema 
$$
\frac{d N}{d t} = rN\left( 1-\frac{N}{k} \right) 
$$
il che non è una equazione differenziale lineare e non ha soluzione analitica. Se però usiamo lo spazio delle fasi otteniamo un grafico del tipo
![[Pasted image 20260224191511.png]]
Come possiamo vedere $N^* = 0$ e $N^* = k$ sono punti fissi, dove 0 è instabile e k è stabile. Come possiamo vedere, dato una certa condizione iniziale $x_0$ avremmo che il sistema tende a K, il che si chiama la capacità portante. Un altro grafico utile è quello di N vs t
![[Pasted image 20260224191729.png]]
il che ci permette di vedere come evolverà il sistema dato una certa condizione iniziale. 

# Analisi Lineare
Fino ad ora abbiamo solo visto strumenti grafici per prevedere come evolverà il sistema. Possiamo tuttavia usare un metodo più raffinato, usando una sorte di sviluppo di Taylor attorno il punto fisso. Questo metodo si chiama la linearizzazione di un punto fisso. 
>[!thm] Linearizzazione di un punto fisso
> Dato un punto fisso $x^*$, sia $\eta(t) = x(t)-x^8$ una perturbazione che discosta di poco da $x^*$. Per vedere come la popolazione si comporta deriviamo $\eta$ e otteniamo 
> $$
> \frac{d \eta}{d t} = \frac{d}{d t} (x-x^*) = \dot{x} = f(x) = f(x^* + \eta)
>$$
>Il secondo passaggio segue dal fatto che la derivata del punto fisso $x^*$=0 e per il terzo si è usato la definizione di $\dot{x}$. Adesso espandendo la funzione con Taylor otteniamo 
>$$
> f(x^* + \eta) = f(x^*) + \eta f' (x^*) + O(\eta^2)
>$$
>Adesso faremmo un'approssimazione, ovvero diciamo che $O(\eta^2)$ si può trascurare, e usando il fatto che f($x^*$) = 0, avremmo che 
> $$
> \dot{n} = \frac{d \eta}{d t} = \eta f' (x^*)
>$$
> il che è una equazione lineare in $\eta$ e si chiama la linearizzazione attorno a $x^*$. 
> Una proprietà interessante è che se prendiamo la magnitudine di f'($x^*$), il reciproco ci da il tempo caratteristico, ovvero dopo quanto tempo il sistema è evoluto tanto dal punto iniziale. 

Abbiamo due risultati fondamentali che verranno usato speso:
1. $\dot{x}$=f(x) non ha soluzioni periodiche, il flusso è monotono tra punti fissi
2. Sia f(x) = -$\frac{d V}{d x}$ con V(t) il potenziale. Il segno negativo segue la convenzione che il potenziale è negativo. 

>[!thm] Il Potenziale è negativo
>Si definisce il potenziale con il segno negativo perché risulta essere negativo. Questo si dimostra partendo da 
>$$
> \frac{d V}{d t}  = \frac{d V}{d x} \frac{d x}{d t} 
>$$
>ma sappiamo che in un sistema del primo ordine
>$$
> \frac{d x}{d t} = -\frac{d V}{d t}
>$$
>e quindi avremo che 
>$$
> -\frac{d V}{d t} = -(\frac{d V}{d t})^2 \leq 0
>$$

Quindi il potenziale V(t) decresce lungo le traiettorie, e le particelle tendono a spostarsi verso il potenziale minore. 

# Biforcazioni
Adesso ci vogliamo chiedere come dipende il nostro sistema in base a certi parametri $\mu$, quindi non avremmo solo f(x), ma anche f(x, $\mu$). Prima di capire cosa cambia, andiamo a vedere cosa non cambia. Supponiamo di avere un valore $\mu^*$ tale che f($x^*$, $\mu^*$) = 0 e f'($x^*$, $\mu^*$) $\neq$ 0 (punto critico iperbolico). Possiamo usare il teorema della funzione implicita per vedere che il punto di equilibrio è stabile, ovvero che non può essere rimosso con una piccola variazione dei parametri. 

>[!rmk]  Un punto critico iperbolico non smette di esistere per piccole variazioni del parametro $\mu$. 

Inoltre, possiamo avere la creazione o distruzione di punti critici quando si varia questo parametro. 

Possiamo classificare questi punti d'equilibrio in vari classi che vedremo ora. Li classifichiamo in base a se cambiamo il parametro $\mu$, in che modo questi punti cambiano. 

26/02/2026
## Biforcazione tangente
>[!ex]  Esempio canonico di biforcazioni tangente
>L'esempio canonico di biforcazioni tangente è dato da 
>$$
>\dot{x} = r + x^2
>$$
>Vediamo che per r < 0 abbiamo due punti critici, uno stabile ed uno instabile, per r = 0, avremmo solo un punto critico, ne stabile ne instabile,  e per r > 0 non abbiamo punti critici. 
>![[Pasted image 20260224194747.png]]
>In questo caso si dice che r=0, visto che i campi vettoriali sono diversi >per r > 0 e r < 0. Questo lo possiamo rappresentare facendo un plot x vs >r come in figura 
>![[Pasted image 20260224194838.png]]

>[!ex] Esempio di punto di non biforcazione
> Non tutti i sistemi hanno punti di biforcazione, come per esempio 
>$$
> \dot{x}=r-x^2
>$$
>non ha punti di biforcazione per $r<0$, però quando $r=0$ che diventano due quando r>0. 
>![[Pasted image 20260225140722.png]]

Prendiamo ora un sistema più generale descritto dall'equazione 
$$
\dot{x}=f(x,r)
$$
e supponiamo che ci sia una biforcazione tangente per $x=x^*$ e $r=r_{c}$. Espandendo in serie di taylor
$$
\begin{gather}
\dot{x} = f(x,r) = f(x^*, r_{c})+(x-x^*) \left.\frac{\partial f}{\partial x} \right |_{(x^*,r_{c}) } +  \\
(r-r_{c})\left.\frac{\partial f}{\partial r} \right |_{(x^*,r_{c})} + \frac{1}{2} (x-x^*)^2 \left.\frac{\partial^{2} f}{\partial^{2} x} \right |_{(x^*,r_{c})}+\dots
\end{gather}
$$
e chiamato 
$$
\alpha = \left.\frac{\partial f}{\partial r} \right |_{(x^*,r_{c})} \; \; \; \; \; \; \beta=\left.\frac{1}{2}\frac{\partial^{2} f}{\partial x^{2}} \right |_{(x^*,r_{c})}
$$
possiamo riscrivere l'equazione come
>[!def] Forma canonica biforcazione tangente
>La forma canonica della biforcazione tangente ha la forma
>$$
>\dot{x}=a(r-r_{c}) + b(x-x^*)^{2}+\dots
>$$

>[!ex] Esempio
>Consideriamo l'esempio 
>$$
> \dot{x} = \mu +x -\log(1+x)
>$$
> Per trovare il punto di equilibrio dobbiamo vedere quando $\dot{x}=0$ e quindi quando 
>$$
> \dot{x} = \mu + x -\log(1+x) = \rightarrow \mu + x = \log(1+x)
>$$
> Questo lo possiamo vedere come due funzioni
>$$
> \begin{gather} \\
> g(x)=\log(1+x) \\
> h(x) = \mu+x
>\end{gather}
>$$
> e quindi in questo caso possiamo scrivere 
>$$
> h(x) = g(x)
>$$
> Abbiamo tre casi diversi in base al parametro $\mu$. Quando $\mu > 0$ non abbiamo punti di equilibrio come visto in figura 
> ![[Pasted image 20260225144049.png]]
> Se $\mu < 0$ invece abbiamo due punti di equilibrio come visto in figura 
> ![[Pasted image 20260225144128.png]]
> mentre quando $\mu = 0$ abbiamo un punto di biforcazione. Sappiamo che per definizione abbiamo un punto di biforcazione quando sono verificate due condizioni:
> 1. Le funzioni si toccano $\mu + x = log(1+x)$
> 2. Hanno la stessa pendenza $\frac{d }{d x}(\mu+x) = \frac{d }{d x} \log(1+x)$
> 
> Dalla seconda condizione avremo che 
>$$
> 1 = \frac{1}{1+x} \rightarrow 1 +x = 1 \rightarrow x^* =0
>$$
 > Allora all'equilibrio avremmo che 
 >$$
> \mu^* + x^* = \log(1+x^*) \rightarrow \mu^* = 0
>$$
>Allora la biforcazione avviene al punto (0,0). Inoltre, vicino a questo punto possiamo espandere il ligoratmi in serie di taylor sapendo che $\log(1+x) \approx x-\frac{1}{2}x^{2} + O(x^{3})$
>$$
> \frac{d x}{d t} = \mu +x - \left( x - \frac{1}{2}x^{2} + O(x^{3}) \right) = \mu + \frac{1}{2}x^{2} + O(x^{3})
>$$
>il che è la forma normale della biforcazione, a meno di un riscalamento. 

## Biforcazione transcritica
In questo tipo di biforcazione, abbiamo che i punti di biforcazione esistono per ogni valore del parametro, ma che la stabilità cambia in base a come varia il parametro. 
>[!def] Forma normale di biforcazione transcritica
> La forma normale di biforcazione transcritica ha una forma 
>$$
> \dot{x} = rx - x^{2}
>$$


 Da notare come $\forall r \in R$, $x^* = 0$, il che è un punto fisso, come visto in figura 
 ![[Pasted image 20260225145948.png]]

 Per $r<0$ risulta essere un punto stabile, mentre risulta essere instabile per $r> 0$. C'è un altro punto critico per $x^* = r$, il che risulta essere instabile per $r<0$. All'aumentare di r, i due punti critici si fondano per $r_{c} =0$. Quando $r>0$, il punto critico $x^* = 0$ è diventato instabile mentre il punto critico $x^* = r$ è diventato stabile. 
Come risultato quindi vediamo che i due punti critici si scambiano di stabilità al variare di r. 

>[!rmk] I punti fissi in una biforcazione transcritica non si creano ne distruggono, solo cambia la loro stabilità. 
>![[Pasted image 20260225150433.png]]

## Trattazione Generale
Vediamo ora qualche esempio più generali. Prendiamo un'equazione differenziale nella forma 
$$
\dot{x}= f(x, \mu)
$$
e supponiamo di avere un punto fisso iperbolico (quindi $f'(x^*) = 0$) $f(k^*, \mu^*) = 0$ per il punto $(x^*, \mu^*)$. Per capire la stabilità di $(x^*, \mu^*)$ possiamo linearizzare 
$$
\dot{\eta} = \left.\frac{\partial f}{\partial x} \right |_{(x^*, \mu^*)}\eta 
$$
e siccome 
$$
f(x^*, \mu^*) = 0 \; \; \; \; \; \text{e}   \; \; \; \; \left.\frac{\partial f}{\partial x} \right |_{(x^*, \mu^*)} \neq 0
$$
per il teorema della funzione implicita esiste un'unica funzione $x(\mu)$ t.c. $f(x(\mu), \mu) =0$ per $\mu$ abbastanza vicini a $\mu^*$ e $x(\mu^*)= x^*$. Per la continuità rispetto ai parametri, per $\mu$ vicini a $\mu^*$ $\frac{d }{d x}f(x(\mu),\mu) \neq 0$, quindi i punti fissi iperbolici rimangono iperbolici per piccole variazioni di $\mu$ e il carattere della stabilità non cambia. 

>[!rmk] I punti di biforcazione iperbolici hanno "stabilità" strutturale, quindi finché la derivata è diverso da zero non succede nulla. 

Se invece supponiamo che 
$$
\left.\frac{\partial f}{\partial x} \right |_{(x^*, \mu^*)} =0
$$
non possiamo più applicare il teorema della funzione implicita visto che la derivata parziale è zero e quindi la stabilità non è più garantita. Inoltre, abbiamo la definizione 
>[!def] Punto di biforcazionizione
>Un punto fisso $(x, \mu) = (0,0)$ di una famiglia a un parametro di campi vettoriali unidimensionali è detto avere una biforcazione se variando $\mu$ attorno lo zero il flusso cambia in modo qualitativo. 